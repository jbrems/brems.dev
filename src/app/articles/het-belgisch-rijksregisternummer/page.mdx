---
title: Het Belgisch Rijksregisternummer (Dutch)
description: Een volledige beschrijving van de opmaak en structuur van het Belgisch Rijksregisternummer.
created: 2025-12-07
updated: 2025-12-09
topic: RRN
rank: 2
---

# Het Belgisch Rijksregisternummer

Het Belgisch Rijksregisternummer bestaat uit 11 cijfers verdeeld in 3 groepen (`YYMMDD VVV CC`).
* De eerste groep van 6 cijfers is de geboortedatum in het formaat `YYMMDD`.
* De tweede groep is een volgnummer van 3 cijfers voor personen die op dezelfde dag geboren zijn.
* De laatste groep van 2 cijfers is het controlegetal.


## Geboortedatum (YYMMDD ___ __)

Wanneer de dag van de geboorte niet gekend is wordt als dag `00` ingevuld (`YYMM00`).  
Wanneer ook de maand niet gekend is wordt die eveneens vervangen door `00` (`YY0000`).  
Wanneer de volledige geboortedatum niet bekend is wordt de fictieve datum `01/00/1900` of `01/00/2000` gebruikt (`000001`).

_Dit zijn de offiële specificaties sinds 2016. Voordien was het gebruikelijk om bij ongekende geboortedatums `01` te gebruiken in plaats van `00` en indien nodig te gokken naar het geboortejaar._


## Volgnummer (______ VVV __)

Het volgnummer is een oplopend nummer van `001` tot `998` dat even is voor vrouwen en oneven voor mannen.

Wanneer alle volgnummers voor een dag uitgeput zijn - dit gebeurt enkel voor rijksregisternummers waarvoor de geboortedag en/of maand niet gekends is - wordt de fictieve geboortedag (`00`) verhoogd met 1 (`01`), wanneer ook die uitgeput is wordt er opnieuw verhoogd met 1 (`02`, `03`, ...) tot een vrije dag wordt gevonden.

_Gemiddeld worden in België per dag 296 kinderen geboren, met pieken in de zomermaanden tot iets meer dan 450 kinderen per dag._


## Controlegetal (______ ___ CC)

Het controlegetal wordt gebruikt om een Rijksregisternummer te valideren en invoerfouten tegen te gaan.  
Het wordt ook gebruikt om na te gaan of de geboortedatum in de 21ste eeuw _(2000-2099)_ of eerder (19de of 20ste eeuw) valt.

Het controlegetal wordt berekend uit de eerste 9 cijfers van het Rijksregisternummer (geboortedatum + identificatienummer) door de `modulo 97` check.

```
CC = 97 - (YYMMDDVVV mod 97)
```

Voor geboortedatums uit de 21ste eeuw wordt het cijfer `2` voor de 9 cijfers geplakt.

```
CC = 97 - (2YYMMDDVVV mod 97)
```


## Q & a

Q: Kan je de geboortedatum uit een Rijksregisternummer halen?

A: Ja dat kan in de meeste gevallen, door het controlegetal te gebruiken om na te gaan of de persoon geboren is in de 21ste eeuw.

Let op:
* Je kan uit het Rijksregisternummer niet afleiden of iemand geboren is in de 19de (1800-1899) of 20ste (1900-1999) eeuw.
* Hou er rekening mee dat de eerste 6 cijfers van het Rijksregisternummer niet altijd een geldige datum vormen.
* Zoals in 2016 kunnen de regels rond het opstellen van het Rijksregisternummer aangepast worden zonder retroactieve werking.
* Het resultaat zal nooit 100% sluitend zijn.

---

Q: Kan je het geslacht uit het Rijksregisternummer halen?

A: Ja dat kan door te kijken naar het volgnummer. Personen die officieel van geslacht veranderen krijgen een nieuw Rijksregisternummer.

Let op:
* Dit kan heel gevoelig liggen voor personen in transitie, personen die niet officieel van geslacht veranderd zijn, of personen die zich niet identificeren met een van de twee geslachten.


## Bronnen
[https://www.ibz.rrn.fgov.be/sites/default/files/documents/nl/rijksregister/onderrichtingen/IT-lijst/IT000_Rijksregisternummer.pdf]()  
[https://www.ksz-bcss.fgov.be/nl/project/rijksregisterksz-registers]()
